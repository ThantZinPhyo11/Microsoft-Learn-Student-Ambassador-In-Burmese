Microsoft Learn Student Ambassador ဖြစ်ခြင်း၏ အကျိုးကျေးဇူးများ


Microsoft Student Ambassador Programs ဆိုတာက ပူးပေါင်းဆောင်ရွက်ခြင်း၊ အသိပညာမျှဝေခြင်းနှင့် ကိုယ်ရေးကိုယ်တာတိုးတက်မှုအတွက် Microsoft ကဖန်တီးပေးထားတဲ့ ပလပ်ဖောင်းတစ်ခု ဖြစ်ပါတယ် ။ Microsoft Learn Student Ambassador တစ်ယောက်ဖြစ်ခြင်းရဲ့ အကျိုးကျေးဇူးတွေက အများကြီးပါ ။ လစဉ်လတိုင်းမှာ Event တွေရှိနေတဲ့အတွက်ကြောင့် ထိုပွဲတွေကတစ်ဆင့် နည်းပညာပိုင်းဆိုင်ရာနှင့် ခေါင်းဆောင်မှုစွမ်းရည်‌ တွေတိုးတက်လာမယ် ။ Microsoft ရဲ့ ထုတ်ကုန်တွေဖြစ်တဲ့ Microsoft 365 , Azure Cloud Scription တွေ အလကားသုံးခွင့်ရမယ် ။ Window Insider Program လို အစီအစဉ်မျိုး‌ တွေရှိနေတဲ့အတွက်‌ ကြောင့် Window အသစ်မထွက်ခင် Feature အသစ်‌ တွေကိုလည်း ဦးဦးဖျားဖျား သုံးခွင့်ရရှိမယ် ။ ကမ္ဘာတစ်ဝှမ်းရှိ ကျောင်းသားများနှင့်လည်း ချိတ်ဆက်နိုင်မည်ဖြစ်သည် ။

Alpha Milestone - ကျောင်းသားသံတမန်အသစ်များက လေးလအတွင်းမှာ Student Ambassadors Program Handbook မှာရှိတဲ့ Learning Path တွေကို အပြီးသတ်ရန် လိုအပ်ပါသည် ။ Student Ambassador Email တစ်ခု နဲ့ အတူ Microsoft 365 ,Visual Studio Enterprise ,$150 Monthly Azure Credits , LinkedIn Learning Premium သုံးခွင့်ရပါမယ် ။

Beta Milestone - Beta Level မှာ Technical Onboarding တစ်ခုပါတဲ့ အတွက် Microsoft ရဲ့ Cloud ဖြစ်တဲ့ Azure မှာ Static Web တစ်ခုဆောက်ရပါမယ် ။ Github Skills နည်းနည်း‌လေးလိုအပ်ပါမယ် ။ စိတ်မပူပါနဲ့ အဲ့ဒါနဲ့ ပက်သက်ပြီး YouTube မှာရှင်းပြထားတာတွေ ရှိပါတယ် ။ အဲ့ဒါပြီးရင်တော့မိမိကိုယ်တိုင်က အခမ်းအနားတစ်ခုကို လက်ခံကျင်းပပေးရပါမယ် ။ အခမ်းအနား တစ်ခု ဆိုသည်မှာ Online Meeting ( သို့မဟုတ် ) Cloud Challenge အစီအစဉ် တစ်ခုကို ဆယ့်နှစ်လအတွင်း မှာ မိမိဘာသာ လုပ်ဆောင်ရပါမည် ။ Microsoft ကနေ သင့်ကို Beta Swag Box လက်ဆောင် ပို့ပေးပါတယ် ။ 

Gold Milestone - ကျောင်းသားအချင်းချင်း နည်းပညာဝေ မျှခြင်း ၊ အခမ်းအနားများ စဉ်စက်မပြတ် ကျင်းပပေး ခြင်းဖြင့် Gold Student အဖြစ်ရောက်ရှိနိုင်ပါသည် ။ Microsoft ကနေ သင့်ကို Gold Swag Box လက်ဆောင် ပို့ပေးပါတယ် ။ 